<!DOCTYPE html>
<html lang="nl">

<head>
  <meta content="text/html; charset=utf-8" http-equiv="content-type">
  <meta name="viewport" content="width=device-width, initial-scale=1, shrink-to-fit=no">
  <link rel='shortcut icon' type='image/x-icon' href='https://tools.geostandaarden.nl/respec/style/logos/Geonovum.ico' />
  <link rel="stylesheet" type="text/css" href="localstyle.css" />
  <title>BRO Gegevenscatalogus Booronderzoek - geologie</title>
  <script class='remove' src='https://tools.geostandaarden.nl/respec/builds/respec-geonovum.js' async></script>
  <script class="remove" src="config.js"></script>
</head>

<body>
  <section id='abstract'>
    <p>Samenvatting van informatiemodel.</p>
  </section>
  <section id='sotd'></section>
  <!-- hoofdstuk 1 -->
  <section id='inleiding'>
    <h2>Inleiding</h2>
    <section id='doel-en-doelgroep' class='generic' data-include='https://docs.geostandaarden.nl/bro/gen/doel-en-doelgroep.html'>
    </section>
    <section id='totstandkoming' class='generic' data-include='https://docs.geostandaarden.nl/bro/gen/totstandkoming.html'>
    </section>
    <section id='beheer' class='generic' data-include='https://docs.geostandaarden.nl/bro/gen/beheer.html'>
    </section>
    <section id="leeswijzer">
    <h3>Leeswijzer</h3>
	    <p><a href ="#inleiding">Hoofdstuk 1</a> geeft het doel en de doelgroep van een catalogus.</p>
	    <p><a href ="#algemene-kenmerken-en-begrippen">Hoofdstuk 2</a> behandelt enkele algemene aspecten van het BRO-systeem en begrippen van algemene aard.</p>
	    <p><a href ="#grondwatersamenstellingsonderzoek">Hoofdstuk 3</a> plaatst het object in de gegevenssystematiek van de basisregistratie ondergrond en vertelt wat de benadering is geweest bij het opstellen van de <a href="#cat">gegevensdefinitie</a>.</p>
	    <p><a href ="#intro-gegevensdefinitie">Hoofdstuk 4</a> vertelt hoe de catalogus is opgebouwd en welke aspecten van de gegevens daarin worden beschreven.</p>
    </section>
  </section>
  <!-- hoofdstuk 2 -->
    <section id='algemene-kenmerken-en-begrippen' data-include='https://docs.geostandaarden.nl/bro/gen/algemene-kenmerken-en-begrippen.html'
    class='generic'></section>

<!-- hoofdstuk 3 -->
    <section id='booronderzoek'>
	<h2>Booronderzoek</h2>
		<section id="inleiding_booronderzoek">
		<h3>Inleiding</h3>
		<p>De catalogus voor het geologisch booronderzoek beschrijft de gegevens die in de registratie ondergrond zijn opgenomen van het booronderzoek dat vanuit het vakgebied van de geologie is uitgevoerd. De catalogus beschrijft de algemene gegevens van dit booronderzoek samen met de gedetailleerde uitwerking van de gegevens van de boormonsterbeschrijving en kent een aantal beperkingen. De boormonsterbeschrijving omvat alleen de gegevens die onder de standaard boorbeschrijfmethode die binnen de Geologische Dienst Nederland wordt gebruikt worden vastgelegd en de beschrijving van gesteente is nog niet opgenomen. Verder beperkt deze versie zich tot onderzoek dat onder kwaliteitsregime IMBRO valt. De eisen voor IMBRO/A, het kwaliteitsregime dat met name bedoeld is voor historische gegevens, worden in een volgende versie opgenomen.</p>
		<p>Een <i>booronderzoek</i> is het geheel van gegevens dat betrekking heeft op een specifiek booronderzoek dat op een specifiek moment en op een specifieke locatie in Nederland is uitgevoerd en onder een bepaalde opdracht is uitgevoerd. De belangrijkste gegevens om het onderzoek te preciseren zijn het vakgebied en de uitgevoerde deelonderzoeken.<br>Booronderzoek in de basisregistratie ondergrond omvat onderzoek uit vier verschillende vakgebieden. Naast geologie zijn dat bodemkunde, cultuurtechniek en geotechniek. De catalogus voor het registratieobject komt in delen tot stand. Eerst wordt voor ieder vakgebied een catalogus gemaakt. Wanneer de vier catalogi gereed zijn wordt een nieuwe catalogus gemaakt die alle vakgebieden omvat en waarin de ongewenste verschillen zijn weggenomen. Die catalogus geeft een samenhangende beschrijving van het registratieobject booronderzoek.</p>
			<section id="geologisch_booronderzoek">
			<h4>Geologisch booronderzoek</h4>
			<p>Geologisch booronderzoek wordt vooral uitgevoerd om de basisgegevens te leveren die nodig zijn voor het maken van modellen die de opbouw van de ondergrond vanuit het perspectief van de geologie en de hydrogeologie beschrijven. Dergelijke (hydro)geologische modellen bestaan op landelijke, regionale en lokale schaal. De landelijke modellen leveren de kaders voor andere vormen van onderzoek aan de ondergrond. Een lokaal of een regionaal model kan beschouwd worden als een gedetailleerde invulling van een landelijk model. Lokale modellen worden met name gemaakt voor het realiseren van constructies in de ondergrond zoals grondwateronttrekkings- en grondwatermonitoringsputten. Regionale modellen worden gemaakt om regionale kaders voor onderzoek te definiëren of ten behoeve van de aanleg van constructies die in onderling verband worden gerealiseerd.<br>De landelijke (hydro)geologische modellen worden gemaakt door de Geologische Dienst Nederland, een onderdeel van TNO, en vallen zelf ook onder de basisregistratie ondergrond. Lokale en regionale modellen worden ook door andere organisaties gemaakt.</p>
			<p>Geologisch booronderzoek wordt zowel op land als op zee uitgevoerd en kan tot duizenden meters diepte onder maaiveld of waterbodem reiken. Op grote diepte bestaat de ondergrond niet langer uit grond maar uit gesteente. Geologisch onderzoek richt zich vooral op de natuurlijke ondergrond, maar ook de grondlichamen die door de mens zijn neergelegd worden in het onderzoek meegenomen.</p>
			<p>Geologisch booronderzoek is een van de vier soorten booronderzoek in de basisregistratie ondergrond en het komt voor dat booronderzoek vanuit een combinatie van deze vakgebieden is uitgevoerd. De bijzondere eisen die voor een dergelijke combinatie gelden, worden in de catalogus die voor het booronderzoek in zijn geheel gaat gelden vastgelegd.<br>Archeologisch en milieukundig booronderzoek vallen buiten het bereik van de basisregistratie ondergrond. Wanneer geologisch onderzoek wordt gecombineerd met archeologisch of milieukundig onderzoek wordt alleen het geologische onderzoek in de basisregistratie ondergrond opgenomen. In zo’n geval wordt wel gepreciseerd dat slechts een deel van de resultaten is geregistreerd.</p>
			</section>
			<section id="deelonderzoeken">
			<h4>Deelonderzoeken</h4>
			<p>Geologisch booronderzoek omvat gewoonlijk drie van de vier deelonderzoeken die in booronderzoek kunnen worden onderscheiden en dat zijn de <i>boormonsterbeschrijving</i>, de <i>boormonsterfotografie</i> en, de <i>boormonsteranalyse</i>. Het vierde deelonderzoek, de <i>boorgatlogging</i>, het onderzoek waarin het boorgat wordt bemeten, wordt niet zo vaak uitgevoerd. Van de vier deelonderzoeken is er een in deze versie van de catalogus opgenomen, de boormonsterbeschrijving (figuur 1).<br>In de boormonsterbeschrijving wordt het materiaal dat uit de ondergrond naar boven is gehaald, beschreven op een manier die inzicht geeft in de opbouw van de ondergrond en de globale eigenschappen ervan. De boormonsterbeschrijving levert traditioneel de grondslag voor (hydro)geologische modellen.</p>
			<figure id='figuur1'>
			<img src="./media/figuur_deelonderzoeken.png" alt="Deelonderzoeken" width="600"/>
			<figcaption>Geologisch booronderzoek in deze versie van de catalogus; boormonsteranalyse, -fotografie en boorgatlogging zijn nog buiten scope.</figcaption>
			</figure>
			</section>
			<section id="methodische_verscheidenheid">
			<h4>Methodische verscheidenheid</h4>
			<p>Voor 2017 hadden boormonsterbeschrijvingen in de vakgebieden geologie en geotechniek een gemeenschappelijke grondslag en dat was de NEN 5104. Voor de geotechniek is internationaal inmiddels een nieuwe norm van kracht geworden en in 2019 is daarvan een Nederlandse invulling gemaakt (NEN-EN-ISO 14688). De nieuwe norm is op een andere leest geschoeid dan de oude. In de beschrijving van grond onder NEN 5104 staat de samenstelling van grond centraal en in de beschrijving onder NEN-EN-ISO 14688 het gedrag van grond. Dit verschil in benadering maakt de beschrijvingen minder geschikt voor de geologen die de landelijke (hydro)geologische modellen maken. Voor dat doel moet juist de samenstelling van de grond in de beschrijving centraal staan. De geologen van de Geologische Dienst die de landelijke modellen maakt, blijven zich daarom baseren op de NEN 5104, met als gevolg dat er in booronderzoek nu niet alleen een scheiding bestaat op het niveau van het vakgebied, maar ook op het niveau van methodiek.<br>Deze versie van de catalogus beperkt zich tot de geologische boormonsterbeschrijving die op de beschrijfmethode die binnen de Geologische Dienst Nederland wordt gebruikt (SBB), is gebaseerd. In de nieuwste versie van deze methode zijn overigens wel enkele aspecten vanuit de NEN-EN-ISO 14688 opgenomen, om de gegevens beter toegankelijk te maken voor het vakgebied van de geotechniek.</p>
			</section>
			<section id="boren">
			<h4>Boren</h4>
			<p>Booronderzoek omvat vormen van onderzoek die ermee beginnen dat de ondergrond door boren wordt ontsloten. Wat onder boren moet worden verstaan is in verreweg de meeste gevallen triviaal, het is het maken van een gat met behulp van een apparaat dat we een boor noemen. In de definities wordt duidelijk dat er ook andere manieren zijn om een gat in de ondergrond te maken en die worden gemakshalve toch tot het boren gerekend. Maar er worden ook gaten in de ondergrond gemaakt met afwijkende methoden die buiten het bereik van deze catalogus vallen. Dat zijn allemaal methoden die op water worden gebruikt en die tot doel hebben een hap uit de waterbodem te nemen. Apparaten die daarvoor gebruikt worden zijn bijvoorbeeld de boxcorer en de Van Veen-bodemhapper. Onderzoek dat gebaseerd is op dergelijke technieken valt buiten het bereik van de basisregistratie ondergrond en de reden daarvoor is dat de resultaten een zeer geringe waarde voor hergebruik hebben, omdat de diepte van het bemonsterde interval niet goed bepaald is en de waterbodem binnen korte tijd kan veranderen.</p>
			</section>
			<section id="kwaliteit_monsters">
			<h4>Kwaliteit van monsters</h4>
			<p>De gegevens over de opbouw en de eigenschappen van de ondergrond die uit booronderzoek voortkomen, zijn gebaseerd op monsters die uit de ondergrond genomen zijn. Voor het hergebruik van de gegevens is het van belang te weten in welke mate de monsters waarop de waarnemingen en metingen zijn gebaseerd representatief geacht kunnen worden voor de situatie in-situ. Anders gezegd, voor hergebruik is het van belang de kwaliteit van de monsters vast te leggen.</p>
			<p>De kwaliteit van de monsters is van een groot aantal factoren afhankelijk: hoe er geboord is, hoe de monsters genomen zijn, met wat voor apparaat, hoe de monsters boven de grond zijn behandeld, getransporteerd en opgeslagen. De gegevens over het boren, bemonsteren en de relevante specificaties van het apparaat zijn in deze catalogus opgenomen. Die gegevens bepalen het maximaal te bereiken kwaliteitsniveau. Om die kwaliteit in het verdere proces te kunnen behouden, zijn binnen het werkveld van de geotechniek procedures opgesteld en die worden ook in het geologisch werkveld gevolgd. Monsters worden ingedeeld in 5 categorieën op basis van de NEN-EN-ISO 22475 en voor iedere categorie is vastgelegd hoe de monsters behandeld moeten worden vanaf het moment dat ze boven de grond zijn gekomen. In hoeverre de kwaliteit op het moment dat de monsters worden beschreven of geanalyseerd afwijkt van de initiële kwaliteit, wordt vastgelegd als onderdeel van het onderzoek.</p>
			</section>
			<section id="grondslag_SBB">
			<h4>De grondslag van de SBB</h4>
			<p>De SBB, de standaard boorbeschrijfmethode die binnen de Geologische Dienst Nederland wordt gebruikt voor het beschrijven van grondmonsters, is voor de classificatie van grond gebaseerd op de systematiek van NEN 5104. De SBB kent verschillende kwaliteitsniveaus. Het expertiseniveau van de beschrijver bepaalt tot in welk detail de grond wordt beschreven en de kwaliteit van de monsters bepaalt welke aspecten worden beschreven. Van <I>geroerde</i> monsters, dat wil zeggen monsters waarin de oorspronkelijke samenhang van de grond door het boren verloren is gegaan, wordt met name de samenstelling en de kleur van de grond beschreven. Van monsters waarin de oorspronkelijke samenhang van de grond bewaard is gebleven, <i>ongeroerde monsters</i>, is de beschrijving gericht op het herkennen van de natuurlijke eenheden waaruit de ondergrond is opgebouwd, de <i>lagen</i>. Van een laag worden alle aspecten vastgelegd die inzicht geven in de omstandigheden waaronder de laag is gevormd. Naast de samenstelling van de grond gaat het dan met name om de <i>structuur</i> van de laag.</p>
			</section>
		</section>
		<section id="entiteiten">
		<h3>Belangrijkste entiteiten</h3>
			<section id="booronderzoek_entiteit">
			<h4>Booronderzoek</h4>
			<p>Deze entiteit draagt de naam van het registratieobject zelf en bevat de gegevens die het booronderzoek identificeren en allerlei administratieve gegevens die betrekking hebben op onder meer de herkomst van het onderzoek in de registratie. Zo geeft de entiteit informatie over het doel waarvoor het onderzoek is uitgevoerd (<i>kader inwinning</i>), en de grondslag voor de verplichting tot aanlevering (<i>kader aanlevering</i>).</p>
			<p>Booronderzoek begint eigenlijk altijd met activiteiten in het veld en die worden in bepaalde gevallen gevolgd door activiteiten binnenshuis, veelal in een laboratorium. Er is maar een geval waarin er geen werkzaamheden in het veld worden uitgevoerd en dat is wanneer booronderzoek gebruik maakt van de resultaten uit eerder veldwerk of uit veldwerk dat voor een andere opdrachtgever is uitgevoerd<sup>1</sup>.</p>
			<p><sup>1 De eisen die voor de gegevens van deze vorm van booronderzoek moeten gelden zijn nog niet vastgesteld.</sup></p>
			</section>
			<section id="registratiegeschiedenis">
			<h4>Registratiegeschiedenis</h4>
			<p>De <i>registratiegeschiedenis</i> van een booronderzoek geeft de essentie van de geschiedenis van het object in de registratie ondergrond, de zgn. <i>formele geschiedenis</i>. De registratiegeschiedenis vertelt bijvoorbeeld wanneer voor het eerst gegevens van het object zijn geregistreerd en of er na registratie correcties zijn doorgevoerd.</p>
			</section>
			<section id="rapportagegeschiedenis">
			<h4>Rapportagegeschiedenis</h4>
			<p>De bronhouder beslist of hij de resultaten van een booronderzoek in delen of in hun geheel gerapporteerd wil krijgen. Wanneer een rapport dat onder de wettelijke verplichtingen valt door de bronhouder is geaccepteerd, wordt het ter registratie aan de landelijke voorziening aangeboden. De <i>rapportagegeschiedenis</i> geeft de essentie van het verloop van de rapportage en vormt de zgn. <i>materiële geschiedenis</i> van het object booronderzoek.</p>
			</section>
			<section id="boring">
			<h4>Boring</h4>
			<p>De kernactiviteit in het veld is het maken van het gat, de <i>boring</i>. Voor het onderzoek is het van het grootste belang de gegevens vast te leggen die van invloed zijn op de uiteindelijke resultaten van het onderzoek. Daarnaast betekent boren dat men de toestand van de ondergrond verandert. Om de gevolgen van die ingreep later te kunnen beoordelen is het van belang te weten hoe men de ondergrond heeft achtergelaten.<br>Aan het maken van een boorgat kunnen voorbereidende werkzaamheden zijn voorafgegaan. Het weggraven van materiaal is een bijzondere vorm van voorbereiding omdat daaruit ook gegevens over de opbouw van de ondergrond kunnen voortkomen. Wanneer het weggegraven materiaal globaal is beschreven wordt dat apart vastgelegd (<i>Weggegraven laag</i>) en niet als onderdeel van het deelonderzoek <i>Boormonsterbeschrijving</i>.<br>Bij het boren gebruikt men een bepaalde techniek om het apparaat dat men gekozen heeft de grond in te drijven. Bij onderzoek dat zich tot geringe diepte beperkt boort men vaak met de hand, voor ander onderzoek gebeurt dat veelal mechanisch. Tijdens het boren kan men herhaaldelijk van techniek wisselen, en voor een goed begrip van de onderzoeksresultaten is het van belang te weten welk deel van de ondergrond met welke techniek is doorboord (<i>Geboord interval</i>).<br>Het doel van het boren is dat er monsters uit de ondergrond worden gehaald. Dat kan op allerlei manieren gebeuren en tijdens het boren kan men herhaaldelijk van manier wisselen (<i>Bemonsterd interval</i>).<br>Tijdens het boren kan men constateren dat er in bepaalde intervallen sporen van verontreiniging voorkomen (<i>Verontreinigd interval</i>) en dat wordt dan vastgelegd om latere gebruikers te kunnen informeren.<br>Wanneer men ten slotte klaar is met boren kan het ontstane gat op een bepaalde manier worden afgewerkt. Dat kan weer per diepte-interval verschillen (<i>Afgewerkt interval</i>).</p>
			</section>
			<section id="bemonsteringsapparaat">
			<h4>Bemonsteringsapparaat</h4>
			<p>In het geval men monsters gestoken of gekernd heeft worden ook specificaties vastgelegd van het apparaat dat daarvoor gebruikt is. In <a href="#figuur2"></a> en <a href="#figuur3"></a> wordt geïllustreerd wat de belangrijkste kenmerken zijn.</p>			
			<figure id='figuur2'>
			<img src="./media/figuur_bemonsteringsapparaat1.png" alt="Bemonsteringsapparaat" width="50"/>
			<figcaption>Het bemonsteringsapparaat: (a) een apparaat met een haakse steekmond, (b) een apparaat waarvan de steekmond een hoek (α) maakt met de verticaal en (c) een apparaat als b maar dan voorzien van een passieve zuiger. De letter l geeft de lengte van de container aan, d<sub>1</sub> de doorgangsdiameter en d<sub>2</sub> de diameter van de steekmond. De diameter van de container is gelijk aan de doorgangsdiameter.</figcaption>
			</figure>
			<figure id='figuur3'>
			<img src="./media/figuur_bemonsteringsapparaat2.png" alt="Bemonsteringsapparaat" width="50"/>
			<figcaption>Het bemonsteringsapparaat: (a) een apparaat met een afschroefbare steekmond en een vanger en (b) eenzelfde apparaat maar dan met een variabele diameter en een container die voorzien is van een liner. De letter l geeft de lengte van de container aan, d<sub>1</sub> de doorgangsdiameter, d<sub>2</sub> de diameter van de steekmond en d<sub>3</sub> de diameter van de container.</figcaption>
			</figure>
			</section>
			<section id="terreintoestand">
			<h4>Terreintoestand</h4>
			<p>Voor, tijdens of direct na het boren kunnen in het veld waarnemingen worden gedaan die deel uitmaken van het booronderzoek. Die waarnemingen hebben betrekking op de toestand van het terrein. Dat begrip wordt in nogal ruime zin opgevat en dekt alle gegevens die vastgelegd worden om een goed begrip te krijgen van de ruimtelijke context waarbinnen het onderzoek is uitgevoerd.</p>
			</section>
			<section id="sliblaag">
			<h4>Sliblaag</h4>
			<p>Bij boren op water kan er op de waterbodem een laag slib blijken te liggen. Wanneer dat voor het onderzoek relevant geacht is, worden enkele kenmerken daarvan vastgelegd.</p>
			</section>
			<section id="boormonsterbeschrijving">
			<h4>Boormonsterbeschrijving</h4>
			<p><i>Boormonsterbeschrijving</i> is het deelonderzoek dat betrekking heeft op het beschrijven van de monsters met als doel een of meer <i>boorprofielen</i> te maken. Een boormonsterbeschrijving onder SBB 2020 resulteert in maximaal twee boorprofielen.</p>
			</section>
			<section id="boorprofiel">
			<h4>Boorprofiel</h4>
			<p>Een <i>boorprofiel</i> is het resultaat van de boormonsterbeschrijving en beschrijft de laagopbouw van het deel van de ondergrond dat bemonsterd is.<br>Een boorprofiel heeft een bepaalde beschrijfkwaliteit. Voor historische gegevens zal dat begrip overigens geen onderscheidende waarde hebben, omdat er in het verleden altijd maar een profiel was. De kwaliteit daarvan zal niet gespecificeerd worden omdat gewoonlijk niet meer te achterhalen is waarop de gegevens precies zijn gebaseerd.<br>Onder SBB 2020 heeft het begrip beschrijfkwaliteit wel onderscheidende waarde. Het betekent dat de kwaliteit van de monsters waarop de beschrijving gebaseerd is en de mate van detail in de beschrijving over het hele profiel vergelijkbaar zijn. Een geval waarin een boormonsterbeschrijving twee boorprofielen oplevert is wanneer op een bepaalde plaats een boring is gezet die op twee manieren bemonsterd is (<a href="#figuur4"></a>).</p>
			<figure id='figuur4'>
			<img src="./media/figuur_boorprofiel.png" alt="Boorprofiel" width="600"/>
			<figcaption>Uit een boring komen geroerde en ongeroerde monsters en in de beschrijving worden dan twee boorprofielen gemaakt. In deze versie van de catalogus is de beschrijving van gesteente overigens buiten scope.</figcaption>
			</figure>
			<p>Over het hele boortraject zijn monsters met een relatief lage kwaliteit, <i>geroerde</i> monsters, genomen. Daarnaast zijn van bepaalde dieptes monsters met een hoge kwaliteit, <i>ongeroerde</i> monsters, verkregen. Het verschil in kwaliteit is zo groot dat de monsters apart beschreven moeten worden. In het eerste geval ontstaat een continu profiel, in het tweede een discontinu profiel.</p>
			<p>Het uitgangspunt is dat het boorprofiel alle met een bepaalde kwaliteit bemonsterde intervallen dekt en dat de bemonsterde intervallen compleet zijn beschreven. Het kan echter zijn dat dit niet gelukt is, bijvoorbeeld omdat er per ongeluk een monster verdwenen is. De intervallen die niet beschreven konden worden, worden expliciet in het profiel opgenomen (<i>Niet-beschreven interval</i>) en de reden waarom het niet beschreven is wordt vastgelegd.</p>
			</section>
			
			<section id="entiteit_laag">
			<h4>Laag</h4>
			<p>De belangrijkste entiteiten in een boorprofiel zijn de lagen. Een laag bestaat uit grond of uit bijzonder materiaal (of uit gesteente, maar dat valt nog buiten het bereik van de catalogus). Een laag die uit bijzonder materiaal bestaat wordt summier beschreven, een laag die uit grond bestaat wordt uitvoerig beschreven. Een laag heeft een boven- en ondergrens en is van natuurlijke of menselijke (<i>antropogeen</i>) oorsprong.</p>
			<p>Wat een laag in een geologisch boorprofiel voorstelt, hangt echter af van de kwaliteit van de monsters.<br>In een boorprofiel dat betrekking heeft op geroerde monsters, is de laag een bemonsteringseenheid en vertegenwoordigt iedere laag een monster. Zo’n laag wordt beschreven als een lithologisch homogeen geheel en heeft een soort grond (<i>Grond</i>).<br>In een boorprofiel dat betrekking heeft op ongeroerde monsters, is de laag idealiter een geheel dat onder bepaalde omstandigheden is gevormd, een genetische eenheid. De ideale situatie doet zich alleen voor wanneer er sprake is van een continu profiel waarin alle grenzen zichtbaar zijn. Wanneer dat niet het geval is, zoals verbeeld in figuur 4, is een deel van de grenzen door de bemonstering bepaald.<br>Lagen die genetische eenheden zijn, bestaan op allerlei schalen, maar in de beschrijfpraktijk ligt de dikte vaak in het bereik van een decimeter tot een meter. De minimale dikte is voor de beschrijving vastgesteld op 2 millimeter; een maximale dikte is niet vastgelegd.<br>Een laag die een genetische eenheid is, kan in andere aspecten dan de samenstelling van de grond van aangrenzende lagen verschillen en hoeft in lithologisch opzicht geen homogeen geheel te zijn. Er zijn verschillende mogelijkheden om een dergelijke laag te beschrijven.</p> 
			<p>In het meest voorkomende geval (<a href="#figuur5"></a>a) is de laag een lithologisch homogeen geheel of kan de laag als zodanig worden beschreven. Zo’n laag kan structuurloos zijn of een bepaalde structuur hebben en bestaat uit een soort grond die in detail wordt beschreven. In een dergelijke laag kunnen een of enkele laagjes voorkomen die uit een afwijkende grondsoort bestaan, maar die worden alleen globaal beschreven.<br>In het tweede geval (<a href="#figuur5"></a>b), dat overigens niet zo vaak voorkomt, is de laag een regelmatige afwisseling van dunne laagjes die uit verschillende soorten grond bestaan. Een dergelijke laag heet <i>inhomogeen gelaagd</i> en de grond wordt per type laagje (<i>Laagje</i>) in detail beschreven.<br>In het derde, zeer sporadisch voorkomende geval (<a href="#figuur5"></a>c) bestaat de laag uit verschillende soorten grond die grillige lichamen vormen. De structuur van een dergelijke laag wordt omschreven als <i>brokkenopbouw</i> en de grond wordt per type brok (<i>Laagdeel</i>) in detail beschreven.</p>
			<figure id='figuur5'>
			<img src="./media/figuur_lagen.png" alt="Lagen" width="600"/>
			<figcaption>De lichtgekleurde laag stelt een eenheid voor die uit een andere grondsoort bestaat dan de aangrenzende lagen. In het eerste geval (a) wordt de laag als een homogeen geheel beschreven met daarin een afwijkend laagje. In het tweede geval (b) wordt de laag beschreven als opgebouwd uit laagjes die in grondsoort verschillen. In het derde geval (c) wordt de laag beschreven als opgebouwd uit laagdelen die in grondsoort verschillen.</figcaption>
			</figure>
			</section>

			<section id="entiteit_grond">
			<h4>Grond</h4>
			<p>Onder SBB 2020 wordt van grond altijd de grondsoort, de kleur, de hoeveelheid glauconiet en het al dan niet voorkomen van sporen van beworteling vastgelegd. Om de gegevens beter bruikbaar te maken voor de geotechniek wordt naast de geologische naam van de grondsoort, ook de geotechnische naam volgens NEN-EN-ISO 14688 vastgelegd.<br>Wanneer de grond bestanddelen bevat die niet als een normaal onderdeel van grond gelden, wordt het voorkomen ervan beschreven (<i>Bijzonder bestanddeel</i>) en hetzelfde geldt voor brokjes van een andere grondsoort (<i>Brokje</i>). Welke kenmerken er verder worden vastgelegd hangt af van de grondsoort en de beschrijfkwaliteit, en dat laatste wil zeggen: de combinatie van expertiseniveau en kwaliteit van de monsters.</p>
			</section> 

			<section id="entiteit_grinfractie">
			<h4>Grindfractie</h4>
			<p>Het deel van de grond dat uit grind (minerale korrels die in grootte variëren van 2 tot 63 mm) bestaat wordt apart beschreven. Het gaat daarbij onder meer om de vorm (<i>hoekigheid</i>, <i>sfericiteit</i>), de kleur (<i>bontheid</i>) en de grootte van de korrels (bijv. <i>grindmediaanklasse</i>). Specialisten benoemen ook nog de herkomst van het grind en het soort minerale korrels (<i>Grindbestanddeel</i>).</p> 
			</section>

			<section id="entiteit_zandfractie">
			<h4>Zandfractie</h4>
			<p>Het deel van de grond dat uit zand (minerale korrels die in grootte variëren van 0,063 tot 2 mm) bestaat wordt apart beschreven. Het gaat daarbij onder meer om de vorm (<i>hoekigheid</i>), de kleur (<i>bontheid</i>) en de grootte van de korrels (bijv. <i>zandmediaanklasse</i>). Specialisten benoemen ook nog de verdeling van de korrels naar kleur (<i>Zandbestanddeel</i>).</p> 
			</section>

			<section id="entiteit_schelpenfractie">
			<h4>Schelpenfractie</h4>
			<p>Het deel van de grond dat uit schelpmateriaal bestaat wordt apart beschreven. In alle gevallen wordt de <i>mate van fragmentatie</i> bepaald en wordt het voorkomen van een aantal kenmerkende schelpensoorten vastgelegd (<i>Schelpenbestanddeel</i>). Van ongeroerde monsters wordt ook het voorkomen van schelpdoubletten beschreven. Andere kenmerken worden alleen door beschrijvers met bijzondere expertise beschreven.</p>
			</section>

			<section id="entiteit_veenfractie">
			<h4>Veenfractie</h4>
			<p>Het deel van de grond dat uit veen bestaat wordt wanneer het om ongeroerde monsters gaat, apart beschreven. Standaard wordt alleen het soort veen benoemd (<i>veensoort</i>), maar specialisten benoemen ook het voorkomen van verschillende soorten plantenresten (<i>Veenbestanddeel</i>).</p>
			</section>

			<section id="entiteit_afwijkendLaagje_insluitsel_sedimentlens_vlek">
			<h4>Afwijkend laagje, insluitsel, sedimentlens en vlek</h4>
			<p>Bij de beschrijving van grond van ongeroerde monsters wordt niet alleen op het voorkomen van brokjes van andere grondsoorten gelet. Andere grondsoorten kunnen ook voorkomen in de vorm van laagjes (<i>Afwijkend laagje</i>), als lenzen die sedimentair van oorsprong zijn (<i>Sedimentlens</i>) of als grillig verlopende lichamen die door de verstoring van dunne laagjes zijn ontstaan (<i>Insluitsel</i>).<br>Wanneer de grond gevlekt is wordt het voorkomen van de vlekken beschreven (<i>Vlek</i>).</p>
			</section>

			<section id="entiteit_munsellkleur_dierlijkFossiel">
			<h4>Munsellkleur en dierlijk fossiel</h4>
			<p>Beschrijvers met een bijzondere expertise leggen de kleur van de grond volgens de systematiek van Munsell (<i>Munsellkleur</i>) vast en het voorkomen van de fossiele resten van bepaalde dierlijke organismen (<i>Dierlijk fossiel</i>).</p>
			</section>

			<section id="entiteit_fractieverdeling">
			<h4>Fractieverdeling</h4>
			<p>Beschrijvers met een bijzondere expertise leggen de fractieverdeling vast van grondsoorten die in een van de volgende categorieën vallen: organische gronden, schelprijke gronden, grindige minerale gronden en niet-grindige minerale gronden. Zij beschouwen de grond als een mengsel van zes fracties: organische stof, schelpmateriaal, grind, zand, silt en lutum; de laatste vier fracties bij elkaar worden de minerale fractie genoemd. De manier waarop de aandelen van de fracties worden berekend volgt uit de stapsgewijze benadering die in de driehoeksystematiek van NEN 5104 opgesloten ligt. Het resultaat van de berekening vraagt enige toelichting, omdat het totaal van de fracties niet altijd optelt tot 100 procent en omdat er voor iedere categorie eigen regels gelden.<br>Een voorbeeld en <a href="#figuur6"></a> moeten een en ander verduidelijken. Voor organische gronden geldt het totaal van de massa’s van de fracties organische stof, zand, silt en lutum als 100 procent. Het aandeel schelpmateriaal en het aandeel grind worden anders berekend. Van schelpmateriaal wordt het aandeel in het volume van de grond zonder meenemen van de organische stof geschat. Van grind wordt het aandeel in de massa van de vier minerale fracties geschat. In <a href="#figuur6"></a> is per categorie grond aangegeven of de fractieverdeling wordt bepaald en zo ja, hoe die wordt bepaald.</p>
			<figure id='figuur6'>
			<img src="./media/figuur_fractieverdeling.png" alt="Fractieverdeling" width="600"/>
			<figcaption>Er worden zes categorieën grond onderscheiden. Van zeer grove minerale gronden en bijzondere gronden wordt geen fractieverdeling bepaald, van de andere wel. Per categorie grond is in kleur aangegeven welke fracties tot 100 procent optellen. Voor verdere toelichting zie de tekst.</figcaption>
			</figure>
			</section>

			<section id="entiteit_postSedimentaireDiscontinuïteit">
			<h4>Post-sedimentaire discontinuïteit</h4>
			<p>De laagopbouw kan verstoord zijn doordat discontinuïteiten de lagen doorsnijden. Wanneer de laagopbouw ondanks de verstoring nog goed te beschrijven is, worden naast de lagen ook de kenmerken van de discontinuïteit vastgelegd. Als door verstoring de beschrijving van de laagopbouw praktisch onmogelijk is, wordt het verstoorde interval niet beschreven. In dat geval beveelt de procedure aan een foto van het verstoorde interval te maken.</p>
			</section> 
									
		</section>
	</section>
			
<!-- hoofdstuk 4 -->
<section id="intro-gegevensdefinitie">
     <h2>Introductie van de gegevensdefinitie</h2>
     <section id="intro-cat-inleiding" data-include="https://docs.geostandaarden.nl/bro/gen/intro-cat-inleiding.html" class="generic"></section>
     <section id="type-formaten">
      <h3>Domeinen</h3>
      <!-- hier alleen de domeinuitleg includeren voor domeinen die in het registratieobject gebruikt worden -->
      <p>Een domein beschrijft welke waarden een attribuut mag hebben. Domeinen zijn van een bepaald type en de typen die in de catalogus worden gebruikt worden hieronder toegelicht. Sommige domeinen zijn samengesteld en die worden als laatste besproken.</p>
      <section id="aantal" data-include="https://docs.geostandaarden.nl/bro/gen/aantal.html" class="generic"></section>
      <section id="code" data-include="https://docs.geostandaarden.nl/bro/gen/code.html" class="generic"></section>
      <section id="datumtijd" data-include="https://docs.geostandaarden.nl/bro/gen/datumtijd.html" class="generic"></section>
      <section id="meetwaarde" data-include="https://docs.geostandaarden.nl/bro/gen/meetwaarde.html" class="generic"></section>
      <section id="tekst" data-include="https://docs.geostandaarden.nl/bro/gen/tekst.html" class="generic"></section>
      <section id="enumeratie" data-include="https://docs.geostandaarden.nl/bro/gen/enumeratie.html" class="generic"></section>
      <section id="codelijst" data-include="https://docs.geostandaarden.nl/bro/gen/codelijst.html" class="generic"></section>
      <section id="organisatie" data-include="https://docs.geostandaarden.nl/bro/gen/organisatie.html" class="generic"></section>    
    </section>
    <section data-include="https://docs.geostandaarden.nl/bro/gen/domeinmodel-gen.html" class="generic"></section>
    <section id="verplichte-gegevens-waarden" data-include="https://docs.geostandaarden.nl/bro/gen/verplichte-gegevens-waarden.html" class="generic"></section>
</section>
  <!-- hoofdstuk 5 en 6 -->
  <div data-include="data/BHR-G-cat.respec.html" data-include-replace=true></div>
	 
</body>

</html>
